

# KoçSistem Technology Radar

![alt text](https://github.com/KocSistem/techradar/blob/main/images/koc_sistem.png)

Teknoloji endüstrisi için yeni teknolojiler konusunda güncel kalmak büyük zorluktur. Technology Radar bu zorluğu ortadan kaldırmak için gruplama ve standartlaştırma yöntemleri ile yol gösterici olmaktadır.
Bir teknoloji stratejisi çoğunlukla iş stratejisinin merkezidir. Şirketler için teknoloji tercih etmek planlı yaklaşım gerektirir.

KoçSistem olarak 75 yılı aşkın süredir, kendi ürünlerimizde, yurt içi ve yurt dışında yüzlerce müşterimizden edindiğimiz deneyimden yola çıktık ve sizin için Technology Radar'ı hazırladık. KoçSistem - Technology Radar ile teknoloji tercihi yapacak kişilere fikir vermek ve global ölçekte firmaların neler kullandığı konusunda farkındalık oluşturmak için sizlerle paylaşmak istiyoruz. 

## **KoçSistem - Technology Radar nedir ?**


Technology Radar, ThoughtWorks firması tarafından açık kaynaklı olarak paylaşılan bir projedir. Yazılım alanında değişen teknolojileri, projelerinizde dikkat etmeniz gereken araçları ve teknikleri ortaya koyar. Bu doküman Programming Languages and Frameworks, Tools, Platforms ve Techniques gibi 4 ana başlıktan ve Adopt, Trial, Assess ve Hold alt başlıklarından oluşur. 

Biz de KoçSistem Kurumsal Mimari ekibi olarak değişen teknoloji, araçlar ve teknikleri içeren kendi Technology Radar uygulamamızı sizlere sunmaktan gurur duyuyoruz.


![alt text](https://github.com/KocSistem/techradar/blob/main/images/image2020-11-25_17-54-31.png)


## **KoçSistem - Technology Radar' ı nasıl oluşturuyoruz ?**
Koç Sistem Kurumsal Mimari ekibi; Software Architecture, DevOps, Quality, Agile gibi alanında uzman 35 profesyonelden oluşmaktadır.

Yılın her çeyreğinde Koç Sistem Kurumsal Mimari ekibi olarak bir araya geliyor, sektör ve alan uzmanlarından oluşan bu profesyonel ekiple, projelerde veya araştırmalarda deneyimlediğimiz veya incelediğimiz teknoloji, araç ve yaklaşımları şeffaf bir yaklaşımla bir araya topluyoruz. Objektif bir şekilde oylayarak Adopt, Trial, Assess ve Hold kırılımlarında ayırıyoruz.



## **KoçSistem - Teknoloji Radar' da yer alan başlıklar nedir ?**
* Programming Languages and Frameworks: Yazılım geliştirme için kullanılan diller ve frameworkler
* Tools: Veri tabanları, yazılım geliştirme araçları, kod sürüm sistemleri ya da daha genel araç kategorileri
* Platforms:  Mobil uygulama platformları, sanal ortamlar ya da cloud platformları gibi birden çok aracı barındıran platformlar
* Techniques: Yazılım geliştirme süreçleri, deneyim tasarımı, yazılım mimarisi ya da mikroservisler gibi yaklaşımlar
* Adopt: Projelerimizde aktif kullandığımız ve kullanılmasını tavsiye ettiklerimiz
* Trial: PoC yaptığımız, projelerimizde kullanmak için hazır olduğumuza inandıklarımız
* Assess: PoC yapmayı planladığımız, araştırdığımız ve değerlendirdiğimiz
* Hold: Genelde yeni çıkmış proje ve teknikleri içerir. Henüz olgunlaşması için zamana ihtiyacı olan ve beklettiklerimizdir.

## **KoçSistem - Technology Radar' da eksik bir şeyler mi var ?**
Eğer bir şeylerin eksik olduğunu düşünüyorsanız, sebebi aşağıdakilerden biri olabilir.

* Kurumsal Mimari ekibi içerisinde yer alan hiç bir profesyonel buna rastlamadı.
* Kurumsal Mimari ekibi içerisinde yer alan hiç bir profesyonel yeterince önemli bulmadı.
* Kurumsal Mimari ekibi olarak ilgili teknoloji, araç yada kavramı daha geniş kapsamda incelemek istedik.
* Muhtemelen ilerleyen çeyrekte detaylı olarak gelecektir. Örneğin: NoSql Veritabanı olarak çalışan bir ürün yerine, İlişkisel Olmayan Veritabanı kavramını gündeme almış olabiliriz.

## **KoçSistem Radar vs Thoughtworks Radar**
Thoughtworks yılın her çeyreğinde yayınladığı radarında o çeyreğe ait güncellemeleri paylaşıyor. Örneğin bir araç assess'ten adopt'a geçtiyse bu araç radara giriyor. Fakat yine örnek vermek gerekirse; önceki çeyrekte adopt'ta veya assess'te olan bir araç herhangi bir değişim yaşamadıysa o çeyreğin radarında görünmüyor. Biz KoçSistem radarını hazırlarken değerlendirdiğimiz her bir bileşeni tüm çeyreklerde gösteriyoruz. Böylece değerlendirdiğimiz tüm bileşenleri güncel radarda görebiliyorsunuz.

KoçSistem Technology Radar: http://techradar.kocsistem.com.tr 

Thoughtworks Technology Radar: https://www.thoughtworks.com/radar



